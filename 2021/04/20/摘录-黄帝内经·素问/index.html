<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 5.2.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">


<link rel="stylesheet" href="//cdn.jsdelivr.net/npm/@fortawesome/fontawesome-free@5/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"www.sjhz.cf","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":true,"scrollpercent":true},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="愿如善财君 追寻正法路">
<meta property="og:type" content="article">
<meta property="og:title" content="摘录-黄帝内经·素问">
<meta property="og:url" content="https://www.sjhz.cf/2021/04/20/%E6%91%98%E5%BD%95-%E9%BB%84%E5%B8%9D%E5%86%85%E7%BB%8F%C2%B7%E7%B4%A0%E9%97%AE/index.html">
<meta property="og:site_name" content="性命双修">
<meta property="og:description" content="愿如善财君 追寻正法路">
<meta property="og:locale" content="zh_CN">
<meta property="article:published_time" content="2021-04-20T08:21:23.162Z">
<meta property="article:modified_time" content="2021-04-20T08:26:48.361Z">
<meta property="article:author" content="Taoist Monk">
<meta property="article:tag" content="摘录">
<meta property="article:tag" content="古籍">
<meta name="twitter:card" content="summary">

<link rel="canonical" href="https://www.sjhz.cf/2021/04/20/%E6%91%98%E5%BD%95-%E9%BB%84%E5%B8%9D%E5%86%85%E7%BB%8F%C2%B7%E7%B4%A0%E9%97%AE/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>摘录-黄帝内经·素问 | 性命双修</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">性命双修</h1>
      <span class="logo-line-after"><i></i></span>
    </a>
      <p class="site-subtitle" itemprop="description">精进持戒 动功修命 静坐修性</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-about">

    <a href="/about/" rel="section"><i class="fa fa-user fa-fw"></i>关于</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-th fa-fw"></i>分类</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="https://www.sjhz.cf/2021/04/20/%E6%91%98%E5%BD%95-%E9%BB%84%E5%B8%9D%E5%86%85%E7%BB%8F%C2%B7%E7%B4%A0%E9%97%AE/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="Taoist Monk">
      <meta itemprop="description" content="三界无安,犹如火宅,众苦充满,甚可怖畏,常有生老病死忧患,如是等火,炽然不息。">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="性命双修">
    </span>
      <header class="post-header">
        <h1 class="post-title" itemprop="name headline">
          摘录-黄帝内经·素问
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表于</span>
              

              <time title="创建时间：2021-04-20 16:21:23 / 修改时间：16:26:48" itemprop="dateCreated datePublished" datetime="2021-04-20T16:21:23+08:00">2021-04-20</time>
            </span>
            <span class="post-meta-item">
              <span class="post-meta-item-icon">
                <i class="far fa-folder"></i>
              </span>
              <span class="post-meta-item-text">分类于</span>
                <span itemprop="about" itemscope itemtype="http://schema.org/Thing">
                  <a href="/categories/%E6%91%98%E5%BD%95/" itemprop="url" rel="index"><span itemprop="name">摘录</span></a>
                </span>
            </span>

          
            <div class="post-description">愿如善财君 追寻正法路</div>

        </div>
      </header>

    
    
    
    <div class="post-body" itemprop="articleBody">

      
        <h1 id="摘录-黄帝内经·素问"><a href="#摘录-黄帝内经·素问" class="headerlink" title="摘录-黄帝内经·素问"></a>摘录-黄帝内经·素问</h1><p>&emsp;&emsp;黄帝问曰：余闻天以六六之节，以成一岁;人以九九制会，计人亦有三百六十五节，以为天地，久矣，不知其所谓也?</p>
<p>&emsp;&emsp;岐伯对曰：昭乎哉问也!请遂言之。夫六六之节、九九制会者，所以正天之度、气之数也。天度者，所以制日月之行也;气数者，所以纪化生之用也。天为阳，地为阴，日为阳，月为阴，行有分纪，周有道理，日行一度，月行十三度而有奇焉，故大小月三百六十五日而成岁，积气余而盈闰矣。立端于始，表正于中，推余于终，而天度毕矣。</p>
<p>&emsp;&emsp;帝曰：余已闻天度矣，愿闻气数何以合之?</p>
<p>&emsp;&emsp;岐伯曰：天以六六为节，地以九九制会;天有十日，日六竟而周甲，甲六复而终岁，三百六十日法也。夫自古通天者，生之本，本于阴阳。其气九州、九窍，皆通乎天气，故其生五，其气三，三而成天，三而成地，三而成人，三而三之，合则为九，九分为九野，九野为九脏，故形脏四，神脏五，合为九脏以应之也。</p>
<p>&emsp;&emsp;帝曰：余已闻六六九九之会也，夫子言积气盈闰，愿闻何谓气?请夫子发蒙解惑焉。</p>
<p>&emsp;&emsp;岐伯曰：此上帝所秘，先师传之也。</p>
<p>&emsp;&emsp;帝曰：请遂闻之。</p>
<p>&emsp;&emsp;岐伯曰：五日谓之候，三候谓之气，六气谓之时，四时谓之岁，而各从其主治焉。五运相袭，而皆治之，终期之日，周而复始;时立气布，如环无端，候亦同法。故曰：不知年之所加，气之盛衰，虚实之所起，不可以为工矣。</p>
<p>&emsp;&emsp;帝曰：五运之始，如环无端，其太过不及何如?</p>
<p>&emsp;&emsp;岐伯曰：五气更立，各有所胜，盛虚之变，此其常也。</p>
<p>&emsp;&emsp;帝曰：平气何如?</p>
<p>&emsp;&emsp;岐伯曰：无过者也。</p>
<p>&emsp;&emsp;帝曰：太过不及奈何?</p>
<p>&emsp;&emsp;岐伯曰：在经有也。</p>
<p>&emsp;&emsp;帝曰：何谓所胜?</p>
<p>&emsp;&emsp;岐伯曰：春胜长夏，长夏胜冬，冬胜夏，夏胜秋，秋胜春，所谓得五行时之胜，各以气命其脏。</p>
<p>&emsp;&emsp;帝曰：何以知其胜?</p>
<p>&emsp;&emsp;岐伯曰：求其至也，皆归始春。未至而至，此谓太过，则薄所不胜，而乘所胜也，命曰气淫，不分邪僻内生，工不能禁;至而不至，此谓不及，则所胜妄行，而所生受病，所不胜薄之也，命曰气迫。所谓求其至者，气至之时也。谨候其时，气可与期，失时反候，五治不分，邪僻内生，工不能禁也。</p>
<p>&emsp;&emsp;帝曰：有不袭乎?</p>
<p>&emsp;&emsp;岐伯曰：苍天之气，不得无常也。气之不袭，是谓非常，非常则变矣。</p>
<p>&emsp;&emsp;帝曰：非常而变奈何?</p>
<p>&emsp;&emsp;岐伯曰：变至则病，所胜则微，所不胜则甚，因而重感于邪则死矣，故非其时则微，当其时则甚也。</p>
<p>&emsp;&emsp;帝曰：善。余闻气合而有形，因变以正名。天地之运，阴阳之化，其于万物，孰少孰多，可得闻乎?</p>
<p>&emsp;&emsp;岐伯曰：悉乎哉问也!天至广不可度，地至大不可量，大神灵问，请陈其方。草生五色，五色之变，不可胜视;草生五味，五味之美，不可胜极。嗜欲不同，各有所通。天食人以五气，地食人以五味。五气入鼻，藏于心肺，上使五色修明，音声能彰;五味入口，藏于肠胃，味有所藏，以养五气，气和而生，津液相成，神乃自生。</p>
<p>&emsp;&emsp;帝曰：脏象何如?</p>
<p>&emsp;&emsp;岐伯曰：心者，生之本神之变也;其华在面，其充在血脉，为阳中之太阳，通于夏气。肺者，气之本，魄之处也;其华在毛，其充在皮，为阳中之太阴，通于秋气。肾者，主蛰，封藏之本，精之处也;其华在发，其充在骨，为阴中之少阴，通于冬气。肝者，罢极之本，魂之居也;其华在爪，其充在筋，以生血气，其味酸，其色苍，此为阳中之少阳，通于春气。脾、胃、大肠、小肠、三焦、膀胱者，仓廪之本，营之居也，名曰器，能化糟粕，转味而入出者也;其华在唇四白，其充在肌，其味甘，其色黄，此至阴之类，通于土气。凡十一藏，取决于胆也。</p>
<p>&emsp;&emsp;故人迎一盛，病在少阳，二盛病在太阳，三盛病在阳明，四盛已上为格阳。寸口一盛，病在厥阴，二盛病在少阴，三盛病在太阴，四盛以上为关阴。人迎与寸口俱盛四倍已上为关格，关格之脉赢，不能极于天地之精气，则死矣。</p>

    </div>

    
    
    

      <footer class="post-footer">
          <div class="post-tags">
              <a href="/tags/%E6%91%98%E5%BD%95/" rel="tag"># 摘录</a>
              <a href="/tags/%E5%8F%A4%E7%B1%8D/" rel="tag"># 古籍</a>
          </div>

        


        
    <div class="post-nav">
      <div class="post-nav-item">
    <a href="/2021/04/08/%E4%BF%AE%E8%A1%8C%E8%B7%AF-%E4%BA%BA%E7%94%9F%E6%A0%BC%E8%A8%80/" rel="prev" title="修行路-人生格言">
      <i class="fa fa-chevron-left"></i> 修行路-人生格言
    </a></div>
      <div class="post-nav-item"></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#%E6%91%98%E5%BD%95-%E9%BB%84%E5%B8%9D%E5%86%85%E7%BB%8F%C2%B7%E7%B4%A0%E9%97%AE"><span class="nav-text">摘录-黄帝内经·素问</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
  <p class="site-author-name" itemprop="name">Taoist Monk</p>
  <div class="site-description" itemprop="description">三界无安,犹如火宅,众苦充满,甚可怖畏,常有生老病死忧患,如是等火,炽然不息。</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">17</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">7</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="https://github.com/sjwayrhz" title="GitHub → https:&#x2F;&#x2F;github.com&#x2F;sjwayrhz" rel="noopener" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://www.sjhz.cf/about" title="E-Mail → https:&#x2F;&#x2F;www.sjhz.cf&#x2F;about"><i class="fa fa-envelope fa-fw"></i>E-Mail</a>
      </span>
  </div>



      </div>
        <div class="back-to-top motion-element">
          <i class="fa fa-arrow-up"></i>
          <span>0%</span>
        </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        





        








      </div>
    </footer>
  </div>

  
  <script src="//cdn.jsdelivr.net/npm/animejs@3.1.0/lib/anime.min.js"></script>
  <script src="//cdn.jsdelivr.net/npm/velocity-animate@1/velocity.min.js"></script>
  <script src="//cdn.jsdelivr.net/npm/velocity-animate@1/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/pisces.js"></script>


<script src="/js/next-boot.js"></script>




  




  
<script src="/js/local-search.js"></script>













  

  

</body>
</html>
